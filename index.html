<!DOCTYPE html>
<html>
<head>
	<title>Телескоп. Диденко Олексій</title>
 <body>
 	<h2 style="text-align: right;">Діденко Олексій</h2>
 	<h1 style="text-align: center;">Телескоп</h1>
    <p>Телеско́п — прилад для спостереження віддалених об'єктів, був вперше сконструйований у 1608 році трьома винахідниками — Гансом Ліпперсгеєм, Захарієм Янсеном та Джейкобом Метьюсом. Значно вдосконалений Галілео Галілеєм у 1609 році. Термін «телескоп» також вживається для позначення астрономічних приладів для спостережень електромагнітних хвиль невидимих для людського ока (інфрачервоні, ультрафіолетові, рентгенівські, гамма- і радіотелескопи), а також для реєстрації відмінного від електромагнітного випромінювання (нейтринні та гравітаційні телескопи).</p><center><img src="https://upload.wikimedia.org/wikipedia/commons/thumb/0/03/Telescope.jpg/300px-Telescope.jpg"></center>
    <h2 style="text-align: center;">Історія телескопа</h2><p>
Найбільш ранні відомі робочі телескопи з'явилися 1608 року, їх створення приписують Гансу Ліпперші. Серед багатьох інших, які стверджували, що винайшли телескоп, були Захарія Янссен — голландський окулярний майстер з Мідделбургу, і Яків Метьюз з Алкмару. Конструкція цих ранніх заломлюючих телескопів складалася з опуклої лінзи об'єктива і увігнутого окуляра. Галілей використовував цю конструкцію в наступному році. У 1611 році Іоганн Кеплер описав, як можна було б зробити телескоп з опуклою лінзою об'єктива і опуклою лінзою окуляра і у 1655 році астрономи, такі як Християн Гюйгенс будували потужні, але неповороткі телескопи Кеплера зі з'єднаними окулярами.</p><p> Ганс Ліпперші є найбільш ранньою людиною, яка документально подала заявку на патент винаходу телескопа. Ісааку Ньютону приписують будівництво першого «​​практичного» рефлектора в 1668 році з конструкцією, яка складалася з невеликого плоского діагонального дзеркала для відбиття світла в окуляр, встановлене на стороні телескопа. Лоран Кассегрен у 1672 році описав конструкцію рефлектора з невеликим опуклим вторинним дзеркалом для відбиття світла через центральний отвір в головному дзеркалі. Ахроматичні лінзи, які значно знижує колірні аберації в об'єктиві і дозволили зробити телескоп більш коротким і більш функціональним. Такий телескоп з'явився в 1733 році, його зробив Честер Мур Голл, але він не оприлюднив його. Джон Доллонд дізнався про винахід Голла і почав виготовляти телескопи і використовувати їх у комерційних цілях з 1758 року. Важливими подіями в історії рефлекторних телескопів було створення Джоном Гедлі великих параболоїдальних дзеркал в 1721 році, процес сріблення дзеркал, введений Леоном Фуко в 1857 році. І прийняття довгострокового алюмінізованого покриття на рефлектор дзеркала в 1932 році. Майже всі великі оптичні дослідні телескопи, що використовуються сьогодні — рефлекторні. Епоха радіотелескопів (поряд з радіоастрономією) народилася з випадкового відкриття Карлом Янським космічного радіовипромінювання у 1931 році. У 20 столітті було розроблено багато видів телескопів, в широкому діапазоні довжин хвиль від радіо до гамма-променів.</p>
<h2 style="text-align: center;">Типи телескопів</h2>
<h3 style="text-align: center;">Оптичні телескопи</h3>
<p>Конструктивно оптичний телескоп являє собою трубу (суцільну, каркасну або фермову), встановлену на монтуванні. Оптична система телескопа складається з декількох оптичних елементів (лінз, дзеркал). Телескопи, побудовані на основі лінзової оптичної системи (діоптричної), називають рефракторами.
</p><p>
Телескопи із дзеркальною (катоптичною) системою називають рефлекторами. Телескопи, що мають змішану оптичну систему (дзеркально-лінзову) називають катадіоптричними.<img src="https://upload.wikimedia.org/wikipedia/commons/3/37/Maksutov-Cassegrain.png"> До останніх, зокрема, належать телескопи Кассегрена (1672), Річі-Кретьєна (1922–1928), Шмідта (1930), Максутова (1941).</p>
<p>Кожна з оптичних систем має свої переваги та недоліки.
</p><p>
Першим оптичним приладом для астрономічних спостережень був телескоп-рефрактор схеми Галілея (1609 р.). Найпростіший телескоп схеми Галілея складається з двох лінз — об'єктивом слугує двосторонньо випукла лінза (збірна лінза), а окуляром двосторонньо ввігнута лінза (розсіююча лінза).
</p> <center><img src="https://upload.wikimedia.org/wikipedia/commons/thumb/e/ef/ApoRef.png/300px-ApoRef.png"></center><p>
Великі телескопи є переважно рефлекторами. Створення великих лінз набагато складніше — потрібно досягти високої однорідності скляної заготовки та обробити дві поверхні лінзи (замість однієї у дзеркала). Найбільший збудований рефрактор має діаметр об'єктиву один метр. Крім того лінзові об'єктиви мають значні оптичні аберації, основні з яких хроматична і сферична. Обох цих аберацій позбавлені дзеркала, що мають форму параболоїда обертання.</p>
<h2 style="text-align: center;">
Призначення</h2>
<h3 style="text-align: center;">Телескоп має три основні призначення:</h3><p>

1.Збирати слабке випромінювання від небесних світил на приймальний пристрій (око, фотографічну пластинку, спектрограф та ін.), що дозволяє побачити тьмяні об'єкти;</p><p>
2.Будувати у фокальній площині зображення об'єкта або певної ділянки неба, що дозволяє зафіксувати його;</p><p>
3.Розрізняти об'єкти, розташовані на близькій кутовій відстані один від одного, що зливаються під час спостережень неозброєним оком.</p><p><p>
Основною оптичною складовою телескопа є об'єктив, який збирає світло й будує зображення об'єкта або ділянки неба. Об'єктив з'єднується з приймальним пристроєм трубою (тубусом). Механічна конструкція, що несе трубу й забезпечує її наведення на небо, називається монтуванням. Якщо приймачем світла є око (під час візуальних спостережень), то обов'язково потрібен окуляр, в який розглядається зображення, побудоване об'єктивом. Для фотографічних, фотоелектричних, спектральних спостережень окуляр не потрібен. Фотографічну пластинку, вхідну діафрагму електрофотометру, щілину спектрографа та ін. встановлюються безпосередньо поблизу фокальної площини телескопа.
</p><p>
Телескоп із лінзовим об'єктивом називається рефрактором, тобто заломлюючим телескопом. Оскільки світлові промені з різною довжиною хвиль заломлюються неоднаково (це явище має назву дисперсія світла), то одиночна лінза дає забарвлене зображення. Це явище називається хроматичною аберацією. Хроматичну аберацію значною мірою усунено в об'єктивах, складених із двох лінз, виготовлених зі скла з різними коефіцієнтами заломлення (ахроматичний об'єктив або ахромат).
</p><p>
Закони відбивання не залежать від довжини хвилі, і, природно, виникла думка замінити лінзовий об'єктив увігнутим сферичним дзеркалом. Такий телескоп називається рефлектором, тобто відбивним телескопом. Перший рефлектор (діаметром всього лише 3 см і завдовжки 15 см) було побудовано Ісааком Ньютоном 1671 року.</p><p>

Проте сферичне дзеркало не збирає паралельний пучок променів в одну точку, воно дає у фокусі дещо розмите зображення. Це викривлення називається сферичною аберацією. Якщо дзеркалу надати форму параболоїда обертання, то сферична аберація зникає. Паралельний пучок, спрямований на такий параболоїд уздовж його осі, збирається у фокусі практично без викривлень (якщо не брати до уваги неминучого розмиття через дифракцію). Тому сучасні рефлектори мають дзеркала параболоїдальної (параболічної) форми.</p><p>

До кінця XIX століття основною метою телескопічних спостережень було вивчення видимих положень небесних світил. Важливу роль відігравали спостереження комет і деталей на планетних дисках. Всі ці спостереження здійснювалися візуально, і рефрактор із дволінзовим об'єктивом повністю задовольняв потреби астрономів.
</p>
<h2 style="text-align: center;">Найвідоміші телескопи у світі</h2>
 <h3 style="text-align: center;">Рефрактори</h3>
<p>Розташування й апертури найвідоміших телескопів-рефракторів.
</p><p>
Єркська обсерваторія — 102 см</p><p>
Шведський сонячний телескоп — 100 см</p><p>
Обсерваторія Ліка — 91 см</p><p>
Паризька обсерваторія — 83 см і 62 см</p><p>
Обсерваторія Ніцци — 76 см</p><p>
Обсерваторія Архенгольда — 68 см (фокусна відстань 21 м, найдовший сучасний рефрактор)</p><p>
Обсерваторія Віденського університету — 68 см</p><p>
Обсерваторія Ловелла — 61 см</p><p>
Космічний науковий центр Шабо — 51 см</p><p>
Обсерваторія Гриффіта — 30,6 см<p><center></p>
Рефлектори</p></center><p>
Дзеркальний телескоп Шайна</p><p>
БТА</p><p>
Великий телескоп Канарських островів,</p><p>
Дуже великий телескоп</p><p>
Європейський надзвичайно великий телескоп</p><p>
Телескопи на літаку</p><p>
Стратосферна обсерваторія для астрономічних спостережень у інфрачервоному діапазоні (SOFIA)</p>



 </body>


</html>	